## Retrospektiivipalaverin metodit

Luentomateriaalissa esiteltiin kaksi varsin yksinkertaista ja helposti käytettävää, suosittua metodia retrospektiivipalaverien organisoimiseen.

Esitellyistä tekniikoista pyörätekniikka on varsin yksinkertainen: siinä pohjana toimii viiteen osa-alueeseen jaettu kaavio, jonka osien otsikot ovat “Aloita”, “Lopeta”, “Jatka”, “Lisää”, “Vähemmän”. Osa-alueita täytetään tiimissä yhdessä ja tarkastellaan, miten työtapoja olisi syytä muuttaa seuraavaan sprinttiin mennessä.

Toinen mainittu tekniikka “Glad, Sad and Mad” perustuu siihen, että jokainen tiimin jäsen saa kirjoittaa sprintin tapahtumia ja havaintoja lapulle ja esitellä ne. Laput jaetaan menetelmän nimen mukaisiin kategorioihin ja niistä keskustellaan aloittaen niistä nostoista, joita tiimi pitää tärkeimpinä.

Kumpaakin esiteltyä tapaa yhdistää se, että kummassakin kaikki tiimin jäsenet saavat äänensä kuuluviin ja kaikkien näkökulmat pääsevät käsiteltäviksi. Kummassakin metodissa toisaalta työvaihteita ja käsittelyaikoja on rajattu. Tämä edellyttää sitä, että käsittelyä priorisoidaan, jotta tärkeimmät aiheet varmasti tulevat käsitellyiksi. Lisäksi keskustelun on pysyttävä aiheessa ja tiiviinä. Näistä asioista huolehtii luontevimmin edellisen scrumin scrum master, mutta toki fasilitaattori voidaan valita erikseenkin.

Molemmissa metodeissa havainnot voivat koskea niin tiimin sisäistä työskentelyä kuin ulkoisia työskentelyolosuhteitakin (esim. työnteon ulkoisia esteitä). Ulkoisista esteistä keskusteleminen on luultavasti helpompaa kuin tiimin sisäisestä toiminnasta puhuminen. Tiimin sisäisen toiminnan tarkastelu vaatii molemmissa sekä avointa kommentointia että koko tiimin myönteistä asennetta toiminnan kehittämiseen.

(Hyväksiluen miniprojektin, joten en voinut tässä ottaa kantaa itse miniprojektin retrospektiivin toteutukseen.)
